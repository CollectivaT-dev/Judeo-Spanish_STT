BEKI BARDAVID
Komo se yama? Komo es su alkunya? De ande vienen sus djenitores?
Si, ee yo me yamo Beki Bardavid, me yamava Albukrek. Mi padre es de Ankara. Mi madre es de Çorlu.
De ande vienen sus djenitores?
De Çorlu i de Ankara.
Kuando nasyo?
Yo nasi en mil novecientos trenti i sesh (mil i novesientos i trentaisesh).
Ande nasyo? En ke sivdad? Ande en esta sivdad?
Yo nasi, en Nişantaş aviya una una, un opital Manara, aya nasi, so sigunda ija de mi madre. Adelantre tengo mi ermana Sara, ke mora en Israel, ke tyene ochenta i dos anyos.
En ke sivdad era este opital?
En Estambol, en Estambol. I mi ermana nasyo en Estambol quand meme, enfin aun kon todo. Iii ande nasyo mi ermana.
No, tu ermana no, tuu es emportante.
Yo,
Ande bive agora? En ke mahalle?
Yo bivo en Etiler. Es una mahalle de Alkent. Alkent moro, moro en Alkent ke es una mahalle de Etiler.
A ke eskolas se fue? Kontamos un poko de estas eskolas?
Si, yo adelantre meldi la Bene-Berit, fina la sinkena, la eskola primera, la Bene-Berith, ke es fina sinko anyos, si, a la, dos preparatuares, ize una preparatuar en Sainte-Pulchérie, eskapi la ochena, i me fui a Dame de Sion. Despues me fui ee, a la,
Eskapates Dame de Sion, en tu tyempo era koza grande.
Ya era, era koza grande? bon. Eee, eskapi Dame de Sion, despues me fui a la philologie française eskapi i ize doktora.
Ken se iva a esta eskola? La primera, la sigunda el lise,
Se ivan djente poderoza porke era karo.
Bueno, si, Muzulmanes, gregos, djudyos, kual?
Si, si, todos se ivan. Gregos, ermenis, muzulmanes, todos se ivan, ma djente poderozo.
Bueno en la Sainte Pulchérie, i Dame de Sion ken ken era mas mas nombroso? Los djudyos, los musulmanes?
Eran la mizma koza. Si. Eran partajados. Si. No eran, no aviya un una relijion mas nombroza no.
Kuantas klasas era?
Era doce klasas, doce klasas en Dame de Sion. Si.
Tu meldates kuantas klasas en Dame de Sion?
Yo, en Dame de Sion meldi mueve, diez, once, doce.
kuatro klasas.
kuatro klasas.
Aviya ijikas i ijikos endjuntos o no?
Nooo, alora era, yo sali, despues tomaron ijikos. Sino era solo, solo ijas. Solo ijas.
Ke echo aze?
Ke echo ago? Ago livros.
Estas eskrivyendo livros.
Si, esto eskrivyendo livros. Si.
Enriva de kualo?
Enriva del djudeo-espanyol.
Te felisito
Mersi.
Ke echo aziyas?
Yo lavori en la Sandoz. Si. Aziya echo de kuras, eskriviya letras. Era sekreter.
En tu manseves.
Si, en mi manseves. Despues me kazi, pari a las ijas.
Kuala es tu lingua maternal?
La lingua maternel es el djudeo-espanyol.
Kualas otras linguas avlas?
Avlo el franse, avlo el ingles, i el, no este karar. I el turko. I el turko. Ya me olvidi.
En ke lingua kontas shifros (uno, dos, tres ets.)?
Los shifros los konto en franse.
azes kalkulasyones matematikas?
Matematikas en franse, porke me auzi en franse.
En ke lingua ves es.huenyos? Damos un poko de detalyos si puedes.
No, no puedo, porke no veyo esfuenyo. Yo no veygo esfuenyo, no.
Ke lingua avlava kon su papa i su mama?
Kon mi mama i mi papa avlava el djudeo-espanyol.
Ke lingua avlava kon su marido / mujer? Agora en ke lingua avlan?
Kon mi marido avlo el turko, avlo el espanyol, avlo el franse. No ay.
Agora en ke lingua avlan kon tu marido i kon todos?
Las tres.
Ke lingua avlas kon sus ijos?
Kon mis ijos avlo el turko.
Kuando trokatesh la lingua de kaza? Deke? Kon tus ijas.
La lingua, syempre avli en turko kon mis ijikas.
No la trokates, no les avlates en djudeo-espanyol.
No, malorozamente no les avli. No les avli, no.
Pekado
Pekado, siguro ke es pekado.
Ke lingua avla kon sus inyetos?
En turko.
Ke afita si les avlash en espanyol?
Nada no afita. Va, va aprovar avlar djudeo-espanyol de agora en delantre.
Tu ke estas eskrivyendo tantos livros, pekado.
Pekado.
Kuantos ijos tiene?
Tengo dos ijas.
Komo se yaman?
Se yaman; la grande tyene cuarenta i kuatro anyos Stella, la chika tyene cuarenta i dos Alin.
Kontamos un poko sovre eyos.
Sovre eyos.
Tus ijas.
Son buenas elevas. Lavoran muy muncho. Eran buenas elevas enfin. Agora no lavoran, se okupan de sus kriyaturas. No keren los maridos ke lavoren.
Tiene inyetos?
Siiiiiii, tengo kuatro inyetos. Dos ijikos i dos ijikas.
Komo se yaman?
Se yaman Leon i Moni.
Leon i Moni es de la chika, de la ija chika?
De la chika. De la grande es Galya i Rayka.
Kuantos anyos tienen?
Tyenen, Leoniko tyene quince anyos, Moniko tyene doce, doce anyos. I las ijikas tyenen Galya tyene ocho anyos, Rayka tyene sesh anyos.
Kontamos un poko sovre tus inyetos i inyetas.
Los inyetos i inyetas son buenos elevos. Lavoran muy muncho. I se les aze pena kuando no no lavoran. Se van a eskolas buenas.
Los inyetos a ke eskolas se van?
Los dos inyetos se van aaa, los dos inyetos el grande se va a Saint-Michel, Leon Leoniko, Moni se va aa a l'école moderne,
Üsküdar
yok, au diable vert
Kemer Açı?
Hayır, ayyy.
En ke lingua se esta ambezando?
En ingles, en ingles. El grande en franse. En franse.
Las ijikas?
Las ijikas se van aaa, estan en eskola primera, si. En turko.
Sus ijos i inyetos entienden el espanyol? Lo avlan?
Aaaay.
Entender i avlar.
No, no, hich, entyenden.
Ken los ijos u las ijas?
Todo los kuatro, todo los kuatro. Ma no avlan.
I las inyetas?
No avlan, no avlan.
De ande entyenden si tu no avlates en espanyol?
Eee, oyen de kaza, oyen de la granmama, de la babaanne oyen. Ya se peryo ama. Soru soruyorsun, pekado.
En ke lingua pensa?
Ay, en ke lingua penso, no se. Yo no penso en avlando. No penso, penso kavramsal olarak.
Bueno.
AGORA KEREMOS KE MOS KONTE EN MUNCHO DETALYO LO KE LE VA DEMANDAR.
EN EL PASADO
Kuando era chika / chiko, kualo teniya komo ideales en la vida?
No, teniya de azerme eskrivana, i me ize eskrivana. No, no, no fue yerro.
Kerer es reushir.
Eee?
Kerer es reushir.
Kerer es reushir.
Mas kualo teniyas komo ideales?
No teniya ideales, Lo ke me va azer.
Tu a ke edad empesates la universita? Despues ke engrandesites tus ijas? Oui, eee, A los trenti i ocho, cuarenta.
A los cuarenta anyos empesates la universita
cuarenta anyos, si, i eskapi la una i me ize doktor. Agora eskapi la otra.
Kualo?
El doktora de la lingua espanyola. Lingua i literatura espanyola. Agora.
Kuando tomates la doktora?
Na,
si en ke data?
Aspera vere. Dur bakiim, geçen sene, dos mil siete.
En el anyo dos mil siete, bravo.
Yani il n'est jamais trop tard.BB001 – 10:14
Komo era la vida en su chikez? Kontamos detalyos de la vida de al tiempo? Komo era la vida kuando eras chika?
La vida era komo agora. Porke mi madre no djugava. Saliya, ande primas, ande paryentes. Me yevava i a mi kuando yo era chika, kuando era grande yo me iva sola. No uvo un trokamyento. No uvo trokamyento.
Kon vizinas, kon,
kon vizinas, se iva ande las vizinas, esto.
Kualo era mijor i kualo era peor? Kuando estas komparando la vida de al tiempo i la vida de agora.
No, la vida de al tiempo era mas entim, mas entim.
Eran todos muy atados, muy de korason.
Muy de korason. Agora si no djugas no tienes amigos, koma mi. Solo djugar, solo djugar.
Vizindado, amigable.
No ay, no konosko. No konosko las vizinas de mi apartamento. No konosko.
Kualo era peor, mas negro dizeremos.
Agora es peor, si, agora es peor.
La diferensya entre las bar-mitsvas de su chikez i las bar-mitzvas de oy.
En mi chikes no aviya bar-mitsva, no aviya espozorios. No aviya kazamientos. Agora estaaaaa.
Kualo, kualo se aziya?
Por egzempio por una bar-mitsva kualo se aziya? Kualo se aziya? Se aziya en kaza. Se yamava famiya, se kortava un gato, se dava borekas, n'importe quoi i c'est tout. Lo de mi marido dos buchukes, se fyesto en kaza. Se fyesto en kaza.
I agora komo estan las bar-mitsvas?
Agora se se se aze salones.
Por egzempio la bar-mitsva de tu inyeto komo fue?
Aaah, se angajo salones, kualo muy muy aristokrat.
Komo se izo?
Komo se izo? Se yamo djentorya, se se metyo program, si, i se sirvio a komer.
En primero en el kal komo fue?
En el kal; No se aziya al tiempo, no se aziya.
En el kal tefilim ya se aziya.
Ya se aziyaaa?
Siguro,
la mizma koza kreygo. Kreygo la mizma koza, ma chapeyos, tayyores haa haaa.
Komo se konosieron kon su marido / mujer? Damos unos kuantos detalyos.
Detalyos, en un piknik en Büyükada mos konosimos, i mos enamorimos i mos kazimos.
Kuando i ande vos kazatesh? Kontamos el kazamiento? Komo fue? Komo se preparo?
Ande me kazi? En ke kal me kazi?
Komo fue el kazamiento, komo vos preparatesh?
Ande me kazi?
Te olvidates, ande te kazates? En Neve-Shalom u en Zülfaris?
En el, en el Neve-Shalom me kazi. Tomi un fostan de una amiga iii, no en el Zülfaris no. Zülfaris no aviya mas kazar. Yo me kazi en mil novecientos sesenta. I me kazi en el en el Neve-Shalom. Djentorya, djentorya, esto, iii peryi l'alians i la topi despues. Esto fue, no uvo una koza extraordinaire. I despues no mos fuimos a dingun lugar.
Aaa, ande se fueron despues?
Nada,
no, a l'otel no?
Nada, otel Yeşilköy ma no uvo pasatiempo iii viaje, i envitasyon. Si. Viaje no mos fuimos, kaminimos Izmir, kaminimos,
Si kere puede empesar del espozorio. Komo fue? Komo se avlo de la dota i komo de desizion se tomo a la fin? Kuando vos espozatesh?
Si, mi marido no kijo dota, yo le di. Yo le di lo ke, kuanto le di?
No es emportante. Ken avlo, los padres?
No, no yo avli no. No, i disho si, no disho nada. Esto fue la dota.
El espozorio komo fue?
El espozorio fue en kaza, en mi kaza. Yamimos a los muy muy muy serka, paryentes, paryentes. I kitimos las kamas, i mos espozimos, mos espozimos.
Kualo aziyan las mujeres/ los ombres al tiempo? Kontamos un diya de una mujer/ un ombre antes kuarenta o sinkuenta anyos? Damos detalyos.
Una mujer ke se esperto demanyana fina la noche, komo pasava el tiempo?
Ee, depende si era entre semana, si era viernes. Viernes penava dia entero. Entre la semana si se topava komida d'ailleurs no gizava. Si se topava, si no se topava komida gizava. Apres-midi saliya, saliya. Se iva ande las vizinas. Se iva ande las primas. Aviya, aviya afeksyon, aviya kerer bien. Agora no ay.
I ande las primas, i ande las vizinas kualo se aziya? Solo avlar.
Avlar. Trikotar, i aviya este modo de trikotar, u. no. Yo no rankontri trikotar, yo no Rankontri kortar. Se avlava, no dedikodu.
Komo era el viajar en la sivdad? Kon kualo?
Kon otobüs?
No aviya tramvay?
Aa, viajar dishites. Si, van de ir de un lugar al otro. Tramvay, otobus. Tramvay, otobus, ya alkansimos al otobüs. Ya alkansimos.
Vapor, treno?
Vapor, treno, otobüs, tramvay.
Ande se iva una persona para komer?
No aviya komer.
Kualos eran los restorantes i las patiserias famozas?
No aviya.
Deke? No vos ivash al.
Oui, a Bebek. Ande, a ke restorantes? Bebek lokantası aviya, si, Sarıyer aviya. Ya mos ivamos, oui.
I las patiserias? Ke famozas?
Lebon, Lebon.
Lebon mas.
Lebon, Haylayf.
Markiz aviya?
Markiz no mos ivamos, era karo, si. Era karo. No. No mos ivamos.
Ande era la rejion ande lavoravan los ombres?
Tahtakale, Tahtakale.
Komo de echos aviya akel tyempo?
Aviya todo modo de echo, todo todo todo lo ke vyene al tino. Importation, exportation, vender en détail todo todo.
Aviya mujeres ke lavoravan al tiempo?
Si, komo no.
Komo se viyan estas mujeres? Teniyan buena fama o no?
Si, teniyan buena fama. Se viyan bueno, lavoravan, komo, akeyavan, ayudavan al al budget. Si, tabii.
Ke aziyash noche de Shabat? Kontamos una noche de Shabat.
Noche de Shabat ya teniya una diferensya. Se aziya borekitas, se aziya filikas.
Iasendiyash las lamparas?
No. No. Mi mama no.
Ke komidas era de uzo de komer kada noche de Shabat?
Işte borekas, filas, iii gayna pishkado komiyamos noche shabat.
Estos uzos kontinuan oy?
No, no.
Era de uzo de meter pishkado a la meza un noche de Shabat?
Ya era uzo ama agora.
Kual pishkado? Komo lo gizavash? A la shaka, kon avramila komo se gizava en tu kaza?
Komo se gizava se gizava maaa, agora no ay esta habitude. No no tengo yo no tengo esta habitude. Malhereusement. Este uzo.
No arekojes a tu famiya, a tus ijas?
No, la una ija se va kon la esfuegra. La otra ija arekojgo, la chika. La chika kada noche shabat esta aki.
E, Kualo komesh endjuntos?
Kada noche shabat no, kada noche lunes.
Aaa Shabat no vos arekojesh?
No mos arekojemos. Sii, aayy je dis des betises. Shabat mos arekojemos, noche shabat mos arekojemos. De vezes ay pishkado, enchusa, gayna, berendjena.
Komo gizas el peshkado?
El peshkado, si ay, si ay lo gizo kon, kon u agristada lo ago, u kon kaldo. BB002 – 19:58
Ke aziyash los week-endes, los Shabates i Alhades kuando no se lavorava, akel tyempo en tu manseves? Kontamos lo ke aziyash ma kon muncho detalyo los shabates i alhades?
Ee, biviya kon mi mama.
Kuando te kazates biviyas kon tu madre?
A no no no. Antes.
Puedes dizir kuando keres. Si. Kualo aziyash?
Kualo aziyash? Saliyamos
Kuando te kazates muevo por egzempio.
No, saliyamos, mos ivamos a viaje. Saliyamos, mos ivamos al Bosforus, no kedavamos en kaza no. Bunu diyebilirim yani, evde kalmazdık.
Antes aviya munchos balos?
Al balo no mos ivamos porke era karo, era muy karo.
En tu manseves kon tu padre i kon tu madre?
No, no no.
No te ivas?
Jamais. No, jamais.
Ande se aziyan estos balos?
En Taksim bahçesi. Si.
I aviya de las ovras no, de Or-Ahayim,
Syempre era de las ovras, syempre syempre.
Se tomava bilyetos para ir a estos balos?
No, no.
Kualo vos vistiyash?
No, no mos ivamos.
Ke bayles se baylava en estos balos?
Todo modo de bayle, tango, foxtrot, todo modo de bayle, ma no mos ivamos, no me iva.
Kuala muzika era mas popular antes?
Roberto Lorano, era era muy muy, el era kada vez kada vez kada vez kada vez aviya el. Kada vez, ya muryo.
Komo de muzika aziya?
Aziya muzika de baylar.
No era slow.
No; no era slow.
Komo de kantes kantava a sus kriyaturas?
Pardon?
Tu komo de kantes kantavas a tus kriyaturas?
No les kanti, se durmyeron sin kantar.
AGORA KE MOS KONTE UN POKO DE LA VIDA DE OY
Komo pasan los diyas oy? Kontamos komo pasa el diya. Ke empesa de la demanyana i ke mos konte kualo aze asta la noche ke se echa.
No, ee demanyana el déjeuner, espajo la kaza i me meto a eskrivir. Yo so eskrivana. Yo so eskrivana. Dia entero eskrivo.
Fina ke oras?
Fina las ocho. Ocho se izo miro el las novelas. I no, mas no estudyo. Mas no eskrivo, mas no eskrivo.
Tiene televizyon?
Si, tengo dos tres deyas televizyon.
Kualo mira en la televizyon? Damos egzempios i detalyos.
Miro voila tartışma. Las diskusyones, miro i unas dos roman feuilleton, comme on l'appelle, roman feuilleton, si. C'est tout.
Kualo es su programa preferido? Deke? Kualo preferas de mirar?
Aaa, no, no prefero uno spesyalmente ma; no tengo una preferans, miro, miro, miro.
Komo se troko su vida kon la yegada de la televizyon a las kazas?
Porke la noche no ay avlar, no ay avlar. Mi marido ya responde, avlamos, diskutimos. Maa; en la mas parte de kazas no se avla.
Ke afita si la televizyon se bozdea?
Se bozdea barminan. Ya tenemos otra, ya tenemos munchas.
Komo veS a los mansevos oy? Ke konsejos keriaS darles?
Ke no demanden tanto. Ke no demanden muncho. Porke, los ombres agora kriz ekonomik; afilu si no ay kriz ekonomik no parvyenen. No parvyenen a todo todo, todo. Todo no parvyenen. Kale ke abokar kavesa. Kale ke abokar kavesa.
E ke konsejos kerias darles?
Keres darles, ke asperen. Ke se kazen, ke asperen. Todo se realiza. Yo no teniya frijider, yo no teniya makina. Todo a poko a poko, a poko a poko agora tengo todo. Se merko, se merko, se merko. Tek tek se merko.
Komo esta la vida oy? Le esta plazyendo? Damos egzempios.
La vida, muy difisil. La vida esta de no salir de la kaye i de estar en kaza. Topar amusamentos en kaza, en kaza.
Le esta plazyendo esta vida?
Si. Porke ya me me esta gustando esta vida. Es en kaza mis kozas, eskapo.
Oy la vida esta mas fasil o mas difisil? Ke pensa? Damos egzempios.
Mas difisil. Esta muy difisil ganar paras. Ganar paras esta muy difisil. U Kale ke seyas muy muy riko, tener tyerras i kazas, u nada u nada, nada. Esta penar kon las vente unyas.
AGORA AVLAREMOS UN POKO DEL FUTURO
Tiene proyektos para el futuro? Ke pensa azer en el futuro? Ke kereria azer?
No kero nada porke; ya tengo setenta i tres anyos. Ya so bastante aedada i no penso. Yo penso eskrivir, azer livros. El Dyo el karar, ke karar me va permeter va azer livros. C'est tout.
Para deshar una buena fama kon ti despues, si.
Si. Para deshar una fama, no, no es por fama ama me va me engleneo en eskrivyendo
Te esta plazyendo.
Me amuso, me amuso. Me esta plazyendo evet.
Si tenia munchas paras, kualo aria/ azeria?
Aaa, si teniya munchas paras iva viajar el mundo. Esto lo iva azer. Ma, komo no tengo munchas paras, mi marido me kita muncho a viaje. Agora mos vamos a ir a la China, ya mos estamos indo. Ya esto, enverano tenemos Burgaz ke es muy ermozo. (No vinites bre).
Si no bivia en este pais, en kual pais kereria bivir? Deke?
Deke no se vallahi. En la Suisse ke no ay patırdı ke no ay bruido de nada. En la Suisse keriya bivir si no era en Turkiya.
Estas kontente en Turkiya?
Ee fin agora ya estava, agora no esto mas.
Komo de proyektos tienen sus ijos para el futuro? Ke keren azer?
No se, no se. No me lo dizen. No me lo dizen.
Keren bivir aki, se keren ir?
Se keren ir ama, no se estan indo.
Las kriyaturas, los inyetos.
No, son chikitikos, no no tyenen dingun projekto.
Komo de proyektos tienen sus inyetos para el futuro? Ke keren azer?
No me dizen, no me dizen. Eyos keren estudyar por la.
Sus doveres es de estudyar agora.
Estudyar, estudyar.
Ke mos puede dizir sovre el futuro del mundo? Para ande mos estamos indo?
Aaa, estamos indo a una destruksion. Esto esto.
Estamos abashando de la situasyon no.
Tabi, tabi, tabi.
Komo va ser el futuro del mundo a tu idea?
Un dia se va espareser.
Esta muy pesimista idea esto.
Ya esta, ya es, ya es.
Kuando pensa del futuro, ke modo de ideas le viene al tino?
Le viene al tino ke se va destruisar el mundo. Este mundo, todo deve de destruisarse i esto se va destruisar, se va destruir. Aman aman çok kötü.BB003 – 28:40
Agora le va dizir unas kuantas palavras. Kualo le viene al tino kuando los oye? Ke me konte. Si tiene alguna konsejika o si konose algunas dichas o proverbos sovre estas palavras ke me konte tambien.
Kazamentera :
Aay, no no tengo idea.
Kazamentera :
Kaza mintira.
Ke kijo dizir?
Kijo dizir ke los kazamenteros azen kaza, kazan mintiras.
kuchiyo/ kuchara/ piron :
Ustensiles de cuisine.
En espanyol.
Es aaaa, bilmiyorum valla, bilmiyorum Şeli, bilmiyorum.
novya/ novyo:
Bilmiyorum.
Kazamentera:
Topavan, se metiyan kazamentera. Kazamentera u kazamentero. Ii, aviya, agora no ay, no ay. Porke ya se lo topan de eyos para eyos. Se lo topan.
No estan akseptando.
No estan akseptando, barminan. No.
Kuchiyo, kuchara u piron:
Es son tres elementos de la komida ke sin eyos no se puede komer. Bueno.
Novya:
Novya, yo teniya un proverbo: La novya tyene, asta ke kaza tyene; syete brasos i syete pachas. Kuando kazo tyene una boka una pacha.
Ke kijo dizir esto muy ermozo, es por la primera vez ke oyi esto.
Yani yardım etmez.
En espanyol konta.
Si, esto kijo dizir, mira ermozura, ke no ayuda. Tyenen syete boka i syete pachas, ma kuando kazan una boka i una pacha. Si.
Mansana :
Mansana, yay proverbos de mansana! Eee ayde Marika ke te veyga rika, rika i sana komo la mansana.
Bravo.
Of.
Bimbriyo:
Bimbriyo. Para bimbriyo es una fruta muy antipatik.
No te plaze.
Ke no me plaze, por esto para bimbriyo no tengo nada de dizir.
Aremendar:
A aremendar, teniya un guevo mi madre i me aremendava las kalsas. I quand meme me iva kon kalsas arazgadas.
Ropa:
Ropa aviya, unas ropas ke no egziste mas. Ke, kualo aviya
sedas,
sedas i akeles no se komo se diziya estas sedas, ee, sedas, eee organtin, organza. Si. Agora no ay de esto. Ya eskapo.
Merkansia:
Merkansia se iva mi marido kada djugeves era myerkoles, se iva azer merkansia. Merkava, merkava, merkava i vyernes las las plasava. Bon.
Empyegado: Empyegado tomava poka para, tomava poka para i no le abastava ni para los sinko dias del mes.
Eskova:
Eskova aaa kuando viniya musafir, metiyamos la eskova kon un alfinete enriva para ke se vaya el musafir presto. Ama esto es muy muncha verguensa. Amann.
Espejo:
Espejo, aa en el en Londra aviya un lord i a la reyna la keriya muncho bien. Ma, a la reyna no se puede kerer bien porke ya era kazada. Eee, la reyna tuvo aniversaryo. Kualo le izo el lord? Un espejo. Un espejo le izo regalo, i ya entenditesh la fin. Para ke se mire i ke se veya ke es eya.
Ojo:
Ojo, ojo, agora yay Davut Kohen ke mos operamos kada sinko puntos. Antes no aviya, teniyamos Antojos, komo tyene mi amiga. Yo los Antojos ya los echi. Astigmat, miyop, todo todo se miro, i me los echi, los echi.
Pranso:
Pranso, agora ay en la televizyon yemekteyiz. Un program ke tres mujeres i dos ombres i se mete pranso i de lo bueno del mundo.
Azno:
Aaaa, azno, no para azno yo no topo nada. El azno es;
no te suvites en tu manseves a los aznos.
Si en Heybeli mos ivamos
azer el torno,
azer el torno kon aznikos tabii, tabi.
Perro:
Estamos pensando tomar un perro, ma komo se muere a los tredje anyos, estamos muy indécis, no no dimos karar de tomar.
Te plaze perro?
Perro me plaze evet.
No es difisil de mirarlo en kaza?
Ya es difisil de yevarlo a kaminar ma; lo mas es kuando se muere.
Lonso:
Lonso, aaah lonso, uay del lonso i de su dia negro tyene el proverbo del lonso.
Pasharo:
Aaah pasharo, pasharo pasharo. Ya no kedo pasharos tanto. No, no ay pasharos, pasharos ay en Alkent ma no ay en otros lugares.
Ya, pasharikos trayen haberikos ermozos. Si, no, vyenen al bodre de mar. Al bodre de mar. Mos paryo, eee, mos paryo un pasharo si, dos guevos. I los dos guevos kito dos bebes. Dos bebes, c'est fini?
Te plaze pasharos?
Si. Son ermozos, depende, los grandes no son ermozos, ma los chikitikos son muy ermozos. Van saltando.
Los pasharikos,
los pasharikos.
Tyenes otra koza de dizirme sovre esta interview? Te remersyo por la pena i por el tyempo ke me dates.
Ya tengo de dizirte, si. Estamos tomando leson del gran rabina. Mos dyo una a Sara Karako, ke es de Burgaz. Ee, yo penso ke kon el djudeo-espanyol no tenemos dingun saverisyo del ebreo. I el ebreo lo tenemos nul. I kuando me iva yo, ke las ijas mias estavan en voyage, me averguensava, me averguensava de las madres i de los padres ke avlavan en hébreu. I yo era la sola persona ke no avlava en hébreu. Ke avlava en ingles, ke avlava en franse. Esto me da muncha pena. I oy en dia me da pena.
Kale ke te ambezes en ebreo.
Ya me esto ambezando ma dingunos no se estan ambezando.
Es lingua difisil.
Ke vaya ke seya, ke vaya ke seya. Dingunos no se estan ambezando ebreo, dingunos. A esto lo va dizir.
Otra koza tyenes de dizirme?
No.
Mersi muncho,
te rogo,
por el tyempo, te remersyo.BB004 36:52
